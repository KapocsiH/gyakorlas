<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Sauber Motorsport</title>
    <link rel="stylesheet" href="style.css">
</head>

<body>
    <h1>Sauber Motorsport</h1>
    <h3>A Sauber Motorsport AG, vagy egyszerűen Sauber egy svájci sport szervezet, amelyet a svájci Peter Sauber
        alapított 1970-ben. Kezdetben sportautóversenyeken vettek részt, és 1993-tól 2018-ig szerepeltek a Forma-1-ben.
    </h3>
        <div>
            <img src="képek/Logo_Sauber_F1.png" alt="Sauber logó" height="500" width="500">
            <img src="képek/sauber_mercedes_c9_039.jpg" alt="Sauber-Mercedes C9" height="500">
            <img src="képek/Sergio_Perez_2012_Malaysia_Qualify.jpg" alt="Sauber F1" height="500">
        </div>
    <h3>Mercedes éra (1993–1994)</h3>
    <p>Mielőtt önálló csapattal jelentkezett volna a Formula–1-ben, több versenysorozatban vett rész, úgy mint a Svájci-
        és Nemzetközi Sportautó-bajnokságon, a Le Mans-i 24 órás versenyen és a Sportautó-világbajnokságon. A
        Mercedesszel közösen 1989-ben megnyerték a Le Mans-t és a Sportautó-világbajnokságot, ahol 1990-ben szintén
        elsők lettek. Többek között olyan pilóták versenyeztek ebben az időben Saubernak, mint Michael Schumacher,
        Heinz-Harald Frentzen, Karl Wendlinger, Jochen Mass, Jean-Louis Schlesser és Mauro Baldi. A Sauber és a Mercedes
        elkezdtek készülni a Formula–1-re. 1991 júniusában leszerződtették Dr. Harvey Postlethwaite-t a Sauber–Mercedes
        csapat technikai igazgatójává, és elkezdett dolgozni a Formula–1-es programon. Decemberben azonban a Mercedes
        érvénytelenítette a projektet, de csendben tovább pénzelte Sauber törekvéseit. A csapat Ilmor motorokat
        használt, de az 1992-es biztató eredmények után a motorok 1993-ban Sauber V10-esként, 1994-ben pedig Mercedes
        V10-es néven lettek ismertek.</p>
    <h3>Ford éra (1995–1996)</h3>
    <p>A csapatnak az 1995-ös és az 1996-os szezonra sikerült üzletet kötnie a Forddal a motorokkal kapcsolatban. Az
        1995-ös Olasz nagydíjon elért 3. helyével Frentzen megszerezte saját maga és egyben a Sauber csapat első
        dobogóját.</p>
    <h3>Ferrari éra (1997–2005)</h3>
    <p>Dietrich Mateschitz a Red Bulltól többségi üzletrészt szerzett a csapatban, és Fritz Kaiser kereskedelmi
        igazgatóként csatlakozott. Kaiser jelentős támogatóra lelt a maláj olajvállalat, a Petronas személyében, és
        megalapított egy motorgyárat, ahol Oszamu Goto vezetésével megkezdődött a Sauber Petronas V10-es motor
        tervezése. A csapat bejelentette, hogy megállapodást kötöttek a Ferrarival, hogy lássa el őket öreg motorokkal,
        amíg saját motorjuk kész nem lesz. A megállapodás 1997-ben vette kezdetét, de az Ázsiában 1998-ban bekövetkező
        gazdasági válság után a motorprogramot felfüggesztették. 1999-ben Kaiser és Sauber nem tudott egyezni a csapat
        jövőbeli irányításáról, és amikor Mateschitz Saubert támogatta, Kaiser távozott. 2000 elején, több kudarc után
        Sauber szakított Leo Ress technikai igazgatóval, akit Willi Rampf-fal helyettesített. A gyenge 2000-es
        eredmények miatt a csapat Nick Heidfeldet és Kimi Räikkönent szerződtette le 2001-re. Ezt ellenezte a Red Bull
        főnöke, Dietrich Mateschitz, és ősszel úgy döntött, hogy eladja a részvényeit vissza a csapatnak. A Sauber
        főszponzora ezután a Credit Suisse lett. A csapat 2001-ben negyedik lett a konstruktőrök között, pályafutása
        legjobb eredményét szerezve ezzel. 2002-re Räikkönen átigazolt a McLarenhez. Helyére Felipe Massa került, aki 4
        pontot szerzett első Formula–1-es évadjában, de 2003-ra Heinz-Harald Frentzen lépett a helyébe. Massa 2004-ben
        Giancarlo Fisichella csapattársaként tért vissza, a Sauber pedig a legerősebb számítógépet helyezte üzembe a
        Formula–1-ben. A Ferrarival való kapcsolat egyre feszültebbé vált, ezért Peter Sauber 2006-tól BMW motorokat
        használt. 2005-ben, a Ferrari-motorokkal való utolsó évükben Jacques Villeneuve és Massa volt a csapat két
        pilótája és Bridgestone gumikról Michelinre váltottak.</p>
    <h3>BMW éra (BMW Sauber, 2006–2009)</h3>
    <p>2005-ös szezon végén a BMW felvásárolta a csapatot, Peter Sauber 20%-os részesedést megtartott. Bár a BMW Sauber
        teljes egészében gyári csapat, nevében megtartották az utalást a jogelőd alapítójának nevére. A BMW 2009. július
        29-én hivatalosan bejelentette, hogy az év végén kiszáll a Forma-1-ből, a gazdasági válság miatt. A csapatot az
        előző tulajdonos Peter Sauber vásárolta vissza. A csapat továbbra is hivatalosan a "BMW Sauber" nevet használja.
        2007-ben a McLaren kizárásával a BMW Sauber csapata a második helyen végzett a konstruktőrök versenyében.
    </p>
    <h3>Második Ferrari éra</h3>
    <p>2009 nyarán a BMW bejelentette, hogy kivonul a Forma-1-ből, csapatát pedig eladja.[28] Ezért nem írta alá a
        Concorde Egyezményt, amivel nem volt meg a rajtjogosultsága, ezért pályáznia kellett a 13. helyért. A csapat
        viszonylag hamar vevőt talált, a Qadbak Investments társaságot. Mivel ez egy nagyon titokzatos hátterű cég
        volt, ezért az FIA egy negyedik új belépőt választott a 13. helyre. Később kiderült a vásárlóról, hogy offshore
        cég, tőke nem állt mögötte, a csapatot nem akarták versenyeztetni, hanem csak a kereskedelmi jogdíjakat akarták
        „lenyúlni”. Végül a BMW úgy döntött, hogy a korábbi tulajdonosnak, Peter Saubernek adja el a csapatot.
        Időközben egy másik nagyvállalat, a Toyota is bejelentette a kiszállást. Ők megtartották maguknak a csapatot,
        lemondtak a rajthelyről, ezért az FIA 2009. december 3-án bejelentette, hogy a Sauber indulhat a 2010-es
        évadban. Bár a BMW-nek már semmilyen szerepe nem volt a csapatban (a motorszállító újra a Ferrari lett), egy
        évig hivatalosan még a BMW Sauber nevet viselték. Ennek oka, hogy korábban már törölték a csapat nevezését,
        ezért csak azonos névvel ismerték el a jogfolytonosságot, ami anyagilag kedvezőbb, mint az újonc státusz. Ezért
        a 2010-es évadban BMW Sauber-Ferrari volt a csapat neve. A csapat versenyzői a 2010-es szezonra az újonc japán
        Kobajasi Kamui és a tapasztalt visszatérő Pedro de la Rosa voltak. A visszatérés éve nem kezdődött jól a
        csapatnak, hiszen az első 6 versenyen se De la Rosa, se Kobajasi nem tudott pontot szerezni. A bahreini
        nagydíjon mindketten kiestek, az ausztrál nagydíjon De La Rosa 12. lett, Kobajasi balesetet szenvedett. A maláj
        futamon a spanyol nem indult, a japán kiesett. A kínai és a monacói nagydíjon mindketten kiestek, a spanyol GP-n
        pedig csak Kobajasi ért célba. A török nagydíjon azonban megtört a jég: Kobajasi pontot szerzett 10.
        helyezésével, De La Rosa pedig 11. lett. A rosszul sikerült kanadai verseny után az európai nagydíjon mindketten
        pontszerző helyen értek célba! Kobajasi 7. lett (sokáig a 3. helyen haladt, megelőzte Alonsót, és az utolsó
        kanyarban Buemit is), De La Rosa azonban nem örülhetett, mert biztonsági autó alatti gyorshajtás miatt
        megfosztották 10. helyezésétől. A Brit nagydíjon a japán a 6. helyen ért célba, a német nagydíjon viszont nem
        szereztek pontot (11. és 14. helyen értek célba). A magyar nagydíjon azonban a spanyol bejutott a Q3-ba, és 7.
        lett, Kobajasi pedig a 23. rajthelyről szenzációsan zárkózott fel kilencediknek. A belga futamon a japán ismét
        pontszerző lett, az olasz futamon azonban mindketten kiestek. Az olasz verseny után a rosszul teljesítő spanyolt
        Nick Heidfeld váltotta fel. A szingapúri nagydíjon mindketten ütköztek (Kobajasi a híd lábának, Heidfeld
        Schumachernek). A japán nagydíjon másodszor szereztek mindketten pontot, Kobajasi 7. lett 5 visszafordítóban
        történt előzéssel (Alguersuari, Sutil, Alguersuari, Barrichello, Heidfeld), a német pedig a nyolcadik helyen ért
        célba. Az esős koreai futamon mindketten pontot szereztek (8., 9. helyezés), a brazil futamon pedig Kobajasi ért
        be pontszerző helyre. Az Abu Dzabi nagydíjon Heidfeld lett jobb, de nem szereztek pontot. Végül a konstruktőri
        pontverseny 8. helyén végeztek, 44 ponttal. 2011-ben a csapat két versenyzője Kobajasi Kamui és a de la Rosát
        váltó mexikói Sergio Pérez volt. Ausztráliában Kobayshi 8., Pérez egy boxkiállással 7. lett élete első F1-es
        versenyén, de utólag a hátsó szárny szabálytalansága miatt mindkettőjüket kizárták. Malajziában Kobayashi
        Schumachert és Webbert is megelőzve lett hetedik. Kínában és Isztambulban is 10. lett Kobayashi, utóbbi
        versenyen az utolsó helyről indulva. A spanyol nagydíjon mindketten pontot szereztek, Pérez 9., Kobayashi 10.
        lett. A monacói időmérőn Pérez az alagút kijáratánál súlyos balesetet szenvedett, így a versenyen nem indult, a
        japán viszont 5. helyével 10 ponttal gazdagodott. Az esős kanadai versenyen a sérült Pérezt Pedro de la Rosa
        helyettesítette, és 12. lett, Kobayashi pedig 7., úgy, hogy a piros zászló felmutatása után a második helyen
        állt. Az európai nagydíj nem sikerült jól a csapatnak, Silverstoneüban viszont a mexikói az évi legjobb
        eredményét érte el a hetedik hellyel. Németországban Kobayashi pontot szerzett, de az ezt követő magyar, belga
        és olasz nagydíj nem sikerült jól egyiküknek sem. Szingapúrban és Suzukában Pérez tudott pontot szerezni, utóbbi
        versenyen 8. lett. Koreában nem, Indiában 1 pontot szereztek, de az utolsó két versenyen, Abu Dzabiban és
        Brazíliában Kobayashi ismét szerzett pontokat. Végül a konstruktőri világbajnokság 7. helyén végeztek, 44
        ponttal, ugyanannyival, mint 2010-ben. 2012-ben változatlan felállással kezdték meg az évet. A szezonnyitó
        ausztrál nagydíjon mindketten pontot szereztek, Kobayashi 6., Pérez a 8. helyen ért célba. Az esős maláj
        nagydíjon Kobajasi kiesett, míg Pérez Fernando Alonso mögött a 2. helyen ért célba, ezzel a csapat addigi
        történetének legjobb eredményét produkálva. Kínában Kobayashi 10. lett, Pérez a 11. lett. Bahreinben egyikük sem
        szerzett pontot, Kobayashi 13., Pérez a 11. lett. Spanyolországban Kobayashi 5. lett, Pérez kiesett. Monacóban
        egyik Sauber sem szerzett pontot, Kobayashi kiesett, míg Pérez csak a 11. lett. Kanadában mindkét Sauber
        szerzett pontot, Kobayashi a 9. helyen ért célba, Pérez pedig Malajzia után újfent dobogóra állhatott, ezúttal a
        3. helyen végzett Lewis Hamilton és Romain Grosjean mögött. Az Európai Nagydíjon Kobayashi kiesett, Pérez 9.
        lett. A Brit Nagydíjon egyikük sem szerzett pontot, Pérez kiesett, Kobayashi 11. lett. Németországban jó
        versenyt teljesítettek, Kobayashi 4.-ként ért célba, míg Pérez a 6. helyen ért célba. Magyarországon már nem
        volt ilyen jó versenyük, Pérez csak a 14. helyen ért célba, Kobayashi a hidraulika hibája miatt kiesett, de a
        18. helyen értékelték mert teljesítette a verseny 90%-át. Belgiumban sem szereztek pontot, Pérez kiesett,
        Kobayashi csak a 13. lett. Olaszországban Pérez remek versenyt futott, és a 2. helyen tudott végezni Lewis
        Hamilton mögött, míg Kobayashi a 9. lett. Szingapúrban Pérez 10. lett, Kobayashi csak a 13. lett. Japánban Kamui
        Kobayashi hazai közönség előtt a 3. helyen ért célba Sebastian Vettel és Felipe Massa mögött, míg Pérez a 18.
        körben kicsúszott, ezzel kiesett. Koreában egyikük sem szerzett pontot, Kobayashi kiesett, Pérez a 11. lett.
        Indiában sem volt jó versenyük, Kobayashi csak 14. lett, Pérez kiesett. Az abu-dzabi nagydíjon Kobayashi 6.
        lett, Pérez csak a 15. lett. Az amerikai nagydíjon egyikük sem szerzett pontot, Pérez a 11., míg Kobayashi a 14.
        lett. A szezonzáró brazil nagydíjon Kobayashi 9. lett, Pérez pedig kiesett. A Sauber 126 ponttal a 6. lett a
        konstruktőri versenyben, Sergio Pérez 66 ponttal a 10. lett, Kamui Kobayashi pedig 60 ponttal a 12. lett a
        végelszámolásnál. 2013-ban új versenyzőpárossal kezdték meg az évet, Sergio Pérez a McLarenhez távozott, Kamui
        Kobayashit menesztették, Nico Hülkenberg érkezett a csapathoz a Force Indiától, míg a másik pilótájuk az előző
        évi tesztpilóta Esteban Gutiérrez lett. Az olasz nagydíjon Hülkenberg ezek ellenére sokkot okozott, amikor az
        időmérőn a 3. helyre kvalifikálta az autóját, a versenyen pedig mindkét Ferrarit nyomás alá helyezte, végül 5.
        helyen fejezhette be a futamot. A szingapúri Grand Prix-n mind Hülkenberg, mind Gutiérrez a 6. és 7. helyeket
        foglalták el a biztonsági autós fázis alatt, de az abroncsok a verseny végére elkoptak, minek köszönhetően
        Hülkenberg a 9., Gutiérrez pedig csak a 12. helyen ért célba. Koreában a német a 4. helyen végzett, aminek
        következtében a Sauber megelőzte a Toro Rosso-t a ranglistán a 7. helyért összetettben. A japáni versenyen a
        csapat azévi első kettős pontszerzését Hülkenberg egy 6. hellyel támogatta, Gutiérrez pedig egy, a Mercedeses
        Nico Rosberg-gel való fantasztikus csata után a 7. helyen ért be. Az utolsó két fordulóban Hülkenberg ismét
        pontokat szerzett, 2013-at pedig a csapat 57 ponttal fejezte be a 7. helyen. 2014. februárjában az IndyCar-ban
        versenyző Simona de Silvestro-val a csapat aláírt, mint tesztpilóta, és mint lehetséges 2015-ös állandó
        versenyző. Év végére de Silvestro már nem volt a csapat tagja. A szezonra Esteban Gutiérrez megmaradt,
        csapattársa pedig Adrian Sutil lett, miután Nico Hülkenberg visszatért a Force India alakulathoz. A Sauber egész
        szezonban küzdött, ám a C33-as konstrukció,[48] valamint az ezévi motorformula és szabályváltoztatások nem
        hatottak pozitívan a csapat teljesítményére, és a csapat történelmében először egyetlen pontot sem szereztek
        2014-ben. 2014. november 1-jén bejelentették, hogy a svéd Marcus Ericsson 2015-ben a csapat állandó pilótája
        lesz. Négy napra rá csapattársára is fény derült, aki a brazil újonc Felipe Nasr lett. A Ferrari Driver Academy
        tagjával, Raffaele Marciello-val aláírtak, mint tesztpilóta, így pedig kiegészült a svájciak 2015-ös felállása.
        A Nasr-ral érkező szponzor, a Banco do Brasil-lal kötött megállapodás szerint az azévi konstrukció, a C34 új
        designt kapott, és a festés kék-sárgára változott. 2015. július 23-án a Sauber megerősítette, hogy az
        Ericsson-Nasr páros megmarad 2016-ban is. 2016. július 20-án bejelentették, hogy a svájci székhelyű befektetési
        vállalkozás, a Longbow Finance megvásárolta mind Peter Sauber, mind Monisha Kaltenborn részvényeit a csapatnál,
        ami a Longbow Finance-t a Sauber egyedüli tulajdonosává tette. Pascal Picci lett Peter Sauber utódja az
        igazgatóság és az elnökség élén. Monisha Kaltenborn maradt a Saubernél csapapatfőnökként. A felvásárlás a cég
        által számos spekulációt eredményezett a csapat jövőjéről. A Sauber évek óta anyagi gondokkal küzdött a
        tulajdonosváltás előtt, gyakran nem tudták kifizetni a csapattagoknak a fizetéseiket. A szezon során a csapat
        csak egyszer szerzett pontokat; Felipe Nasr brazil nagydíjon szerzett 2 pontjával a
        csapat az utolsó előtti pillanatban előzte meg összetettben a Manor istállót, és menekült meg a csődtől. Az évet
        a 9. helyen fejezték be, 2 ponttal a nevük mellett. 2016. november 11-én a Sauber bejelentette, hogy Marcus
        Ericsson harmadik évét is megkezdheti a csapatnál 2017-ben. 2017. január 16-án a csapat bejelentette
        csapattársát, a fent említett csődöt jelentett Manor istállótól átigazoló Pascal Wehrlein szerződtetését Felipe
        Nasr helyére. Miután a 2017 januárjában megrendezett Bajnokok Tornáján Wehrlein megsérült egy balesetben, a
        Ferrari harmadik számú pilótája, Antonio Giovinazzi helyettesítette őt a szezon előtti teszten. Bár Wehrlein az
        ausztrál nagydíj-ra már látszólag felépült, a szabadedzések után bejeltetették, hogy a német nincs olyan
        edzettségi állapotban, hogy egy teljes versenytávnak nyugodt szívvel nekivágjon, ezért a versenyhétvége
        hátralévő részére visszaültették Giovinazzi-t, aki 2011 óta az első olasz versenyző lett a Forma–1-ben. A
        következő, kínai Grand Prix-n Giovinazzi első teljes versenyhétvégéjét teljesítette, ám a futam harmadik körében
        a célegyenesen ráhajtott egy vízátfolyásra, és nekisodródott a falnak, aminek következtében kiesett a
        versenyből. A bahreini nagydíjra Wehrlein már megkezdhette a munkát csapatával. Az azeri nagydíjt megelőző
        napokban megerősítették, hogy az első női csapatfőnök, Monisha Kaltenborn nem tudott dűlőre jutni az istálló
        elnökével, Pascal Picci-vel, így elhagyja a csapatot, szerepét pedig a korábbi Renault-csapatfőnök, Frédéric
        Vasseur váltotta fel. Az év első felében Wehrlein tudott 4+1 pontot szerezni Spanyolországban és
        Azerbajdzsánban, de 2017 második felében lejtmenet mutatkozott. Az évet 5 ponttal maguk mögött sereghajtóként
        zárták.</p>
    <h3>Alfa Romeo éra</h3>
    <p>2017. december 2-án bejelentették, hogy az előző évi F2-győztes monacói Charles Leclerc és Marcus Ericsson
        lesznek 2018-ban a svájci alakulat pilótái. A csapat festése az Alfa Romeo-nak köszönhetően változott, abben az
        évben bordó-fehér színben tündökölt a C37. 2018. április 8-án a bahreini nagydíjon Ericsson a 9. helyen fejezte
        be a futamot, és 2 pontot gyűjtött az Alfa Romeo Sauber számára egykiállásos stratégiával. Két versennyel később
        Leclerc megszerezte első 8 pontját a Formula–1-ben, egy előkelő 6. hellyel az azeri nagydíjon. Spanyolországban
        Leclerc ismét bizonyított, és a 10. helyen fejezte be a versenyt. A monacói Kanadában és Franciaországban is
        pontot szerzett, Ausztriában pedig a csapat 2015 óta az első kettős pontszerzését aratta, Leclerc a 9., míg
        Ericsson a 10. helyen fejezte be a versenyt. A visszatérő német nagydíjon Ericsson 2, míg két versennyel később
        a belga nagydíjon 1 pontot szerzett. A belga nagydíjat megelőzően Sauber bejelentette, hogy a GlobeAir osztrák
        magánlégitársaság üzemeltetőjével szponzorációs szerződést kötöttek. Az idény második felében futamonként
        szereztek pontokat kisebb megszakításokkal, és 2013 óta először szereztek negyvennél több pontot, szám szerint
        48-at. Ez a mennyiség a konstruktőri 8. helyig volt elég, amivel a Toro Rosso-t és a Williams-t utasította maga
        mögé.</p>
</body>

</html>